Barokin aikana Krakovaan rakennettiin runsaasti kirkkoja ja jo 1600-luvun puolivälissä kaupungissa oli yli 50 kirkkoa.
Katariina Jagellonican ja Juhana III:n poika, kuningas Sigismund III Vaasa asettui Varsovaan ja hovi siirtyi sinne.
Krakova jäi symboliseksi pääkaupungiksi. Viimeiset kruunajaiset pidettiin Wawelissa vuonna 1737, kun kuninkaaksi kruunattiin
August III. Krakova jäi 1600-luvun loppupuolella ja 1700-luvulla sotien jalkoihin, kun kaupungin läpi kulkivat niin ruotsalaiset,
venäläiset kuin itävaltalaisetkin joukot[7].

Puola jaettiin ensimmäisen kerran Venäjän, Preussin ja Itävallan kesken 1772. Toinen Puolan jako Venäjän ja Preussin kesken vuonna
1793 aiheutti Krakovassa kapinan, joka päättyi Puolan kolmanteen jakoon vuonna 1795 Venäjän, Preussin ja Itävallan kesken. Tässä
viimeisessä jaossa itsenäinen Puola katosi kartalta ja Krakova jäi Itävallan haltuun aina vuoteen 1918 asti[9].

Itävalta-Unkarin osana Krakovasta tuli provinssikaupunki, joskin 1815 Krakovasta muodostettiin vapaakaupunki, nk. Krakovan tasavalta.
Tämä kaupungin itsenäisyys päättyi 1846 ja kaupunkia kohtasi saksalaistaminen, nälänhätä ja taloudellinen taantuminen[9].
Tilanne helpottui hiljalleen ja vuonna 1867 maakunta sai laajan autonomian osana Itävallan Galitsiaa ja puola korvasi saksan
paikallishallinnon kielenä. Krakova olikin ainoa kaupunki, jossa puolalainen kulttuuri sai varsin vapaasti kehittyä ja yliopistossa
nuorisoa koulutettuu kansallismielisessä valistushengessä. Samalla Wienin läheisyys tarkoitti sitä, että pääkaupungin uusimmat uutuudet kuten